<!--edited 28.04.20-->
<p><b>Welzijn: info </b></p>
<br />
<p>
	<b>Informatie over klinische depressie, bipolaire stoornis en psychose</b>
</p>
<br />
<p>
	Hier volgt wat informatie over deze problematieken zodat je kan nagaan of
	enige van deze een probleem zijn geweest voor jou. Onderaan de pagina kan je 
	via de knop Verdergaan terugkeren naar het vorige menu waar je kan kiezen voor 
	de optie om hulpbronnen te bekijken.
</p>
<br />
<p><b>Wat bedoelen we met 'klinische depressie'?</b></p>
<br />
<p>
	Wanneer we het hebben over een klinische depressie, betekent dit niet gewoon
	zich gedurende enkele uren of een dag wat verdrietig, down of depressief
	voelen. Een klinische depressie is niet gewoon de mindere stemming die we
	allen soms ervaren, maar gaat over een ziektebeeld.
</p>
<br />
<p>
	Om de diagnose 'klinische' depressie (ook wel majeure depressie genoemd) te
	krijgen, ervaar je minstens vijf van de volgende klachten dagelijks de ganse
	dag gedurende ten minste twee weken en beperken deze jouw mogelijkheden om te
	werken of te studeren en je relaties met familie en vrienden: <br /><br />
	<ul>
		<li>
			Depressieve stemming (neerslachtig en ongelukkig voelen) het grootste deel
			van de dag, bijna dagelijks
		</li>
		<li>Interesse verliezen in alle activiteiten en nergens van genieten</li>
		<li>Het moeilijk vinden om beslissingen te nemen of je te concentreren</li>
		<li>Je dagelijks moe voelen, de hele dag door</li>
		<li>
			Je rusteloos/geagiteerd voelen of net het omgekeerde: echt vertraagd
		</li>
		<li>Een groot verlies (of een grote toename) in eetlust en/of gewicht</li>
		<li>Meer of minder dan gewoonlijk slapen</li>
		<li>Je nutteloos, niet goed genoeg en hopeloos voelen</li>
		<li>Herhaaldelijk denken aan de dood, zelfmoord of jezelf verwonden</li>
	</ul>
</p>
<br />
<p>
	Als je ooit ten minste 5 van deze klachten dagelijks gedurende ten minste twee
	weken en gedurende het grootste deel van de dag hebt ervaren, dan kom je
	helaas niet in aanmerking voor deelname aan het ECoWeB onderzoek. Dit komt
	omdat dit onderzoek zich richt op preventie van gezondheidsproblemen en
	promotie van gezondheid.
</p>
<br />
<p>
	<b
		>Als je op dit moment ten minste vijf van deze klachten dagelijks gedurende
		ten minste twee weken en gedurende het grootste deel van de dag ervaart,
		dien je hulp te zoeken bij je huisarts. Je kan rond zelfmoordgedachten ook
		terecht op het gratis nummer <a href="tel:1813">1813</a> van de
		zelfmoordlijn: <a href="https://www.zelfmoord1813.be/" target="_blank">https://www.zelfmoord1813.be/ </a>.</b
	>
</p>
<br />
<p>
	Voor meer informatie over depressie:
	<a href="https://www.geestelijkgezondvlaanderen.be/depressie" target="_blank"
		>www.geestelijkgezondvlaanderen.be/depressie</a
	>, <a href="https://www.depressies.be/" target="_blank">www.depressies.be</a>,
	<a
		href="https://issuu.com/ggvlaanderen/docs/vvgg_depressiejongeren_2010?backgroundColor=%2523222222"
		target="_blank"
		>www.issuu.com/ggvlaanderen/docs/vvgg_depressiejongeren_2010</a
	>
</p>
<br />
<p>
	Je kan ook meer informatie vinden op onze helppagina's op
	<a href="https://www.mymoodcoach.com/help-and-advice" target="_blank"
		>www.mymoodcoach.com/help-and-advice</a
	>
</p>
<br />
<p><b>Wat is een bipolaire stoornis?</b></p>
<br />
<p>
	Een bipolaire stoornis houdt in dat je stemming wisselt van het ene extreme
	naar het andere. Vroeger werd dit manische depressie genoemd. Typerend is het
	ervaren van periodes van klinische depressie en periodes van zich zeer goed,
	positief, geëxciteerd en overactief voelen, gekend als manisch.
</p>
<br />
<p>
	Manie is niet gewoon zich goed of positief voelen. Om de diagnose manisch te
	krijgen dienen ten minste drie van de volgende klachten bijna dagelijks
	gedurende ten minste één week aanwezig te zijn, en jou beperken in de
	mogelijkheid te werken of te studeren en in je relaties met familie en
	vrienden: <br /><br />
	<ul>
		<li>
			Opgeblazen gevoel van zelfvertrouwen of denken superieur te zijn (zichzelf
			zeer belangrijk vinden)
		</li>
		<li>
			Het hebben van wat lijkt op fantastische nieuwe ideeën en zeer
			(over)ambitieuze plannen
		</li>
		<li>
			Zich zeer gelukkig, opgetogen of overgelukkig voelen (een langdurig
			geweldig gevoel)
		</li>
		<li>Meer en zeer snel praten</li>
		<li>Verminderde nood aan slaap</li>
		<li>Gemakkelijk afgeleid worden</li>
		<li>
			Zich behoorlijk onrustig voelen en het moeilijk vinden stil te zitten
		</li>
		<li>Veel actiever zijn dan anders</li>
		<li>
			Dingen doen die pijnlijke gevolgen kunnen hebben en die anderen ervaren
			als risicovol of schadelijk, vaak buiten proportie, bijvoorbeeld
			buitensporige uitgaven, gokken
		</li>
	</ul>
</p>
<br />
<p>
	De diagnose bipolaire stoornis wordt normaal enkel vastgesteld na consulatie
	bij een gespecialiseerde arts zoals een psychiater.
</p>
<br />
<p>
	<b
		>Als je ooit een manie hebt ervaren, dan zijn je huisarts of een andere
		hulpverlener binnen de geestelijke gezondheidszorg de best aangewezen
		personen om te contacteren voor hulp en ondersteuning. Omdat het ECoWeB
		onderzoek zich richt op preventie van geestelijke gezondheidsproblemen
		eerder dan op het behandelen van aanwezige problemen, is deelname aan de
		studie niet geschikt voor jou.
	</b>
</p>
<br />
<p>
	Voor meer informatie, zie
	<a
		href="https://www.geestelijkgezondvlaanderen.be/bipolaire-stoornis"
		target="_blank"
		>www.geestelijkgezondvlaanderen.be/bipolaire-stoornis</a
	>
</p>
<br />
<p><b>Wat is een psychose?</b></p>
<br />
<p>
	Psychose is een probleem op vlak van geestelijke gezondheid waarbij mensen
	zaken anders waarnemen of interpreteren dan anderen in hun omgeving. Typerend
	hiervoor zijn wanen en/of hallucinaties.
</p>
<br />
<p>
	Een hallucinatie is wanneer iemand dingen hoort, ziet, voelt, smaakt of ruikt
	die niet werkelijk bestaan, maar die voor hen zeer waar aanvoelen. De meest
	voorkomende vorm is het horen van stemmen waarbij de persoon ervaart dat
	hij/zij stemmen hoort spreken wanneer er in feite niemand aanwezig is die aan
	het praten is.
</p>
<br />
<p>
	Een waan is overtuigd zijn van een idee dat niet gedeeld wordt door anderen,
	bv. iemand die gelooft dat er een samenzwering is, bedoeld om hem/haar schade
	toe te brengen.
</p>
<br />
<p>
	<b>	Je dient onmiddellijk een huisarts te raadplegen wanneer je de klachten van
	een psychose ervaart. Omdat het ECoWeB onderzoek zich richt op preventie van
	geestelijke gezondheidsproblemen eerder dan op het behandelen van aanwezige
	problemen, is deelname aan de studie niet geschikt voor jou.</b>
</p>
<br />
<p>
	Voor informatie:
	<a href="https://www.geestelijkgezondvlaanderen.be/psychose" target="_blank"
		>www.geestelijkgezondvlaanderen.be/psychose</a
	>
</p>
<br />
<p>
	Als je Verdergaan aanklikt, keer je terug naar het vorige menu. Daar kan je een 
	optie met informatie over hulpbronnen vinden of op onze website 
	<a href="http://www.mymoodcoach.com?lang=nl" target="_blank" rel="noopener noreferrer">www.mymoodcoach.com</a>
</p>
