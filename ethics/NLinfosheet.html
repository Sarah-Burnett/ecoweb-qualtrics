<!-- updated 28.04.20 only prescreener!!! -->
<strong>ECoWeB Informatie</strong>
<br /><br />
<div>
	Deze informatiebrief werd opgesteld om je alles te vertellen over het ECoWeB
	onderzoek. Als je na het lezen hiervan nog vragen hebt, neem zeker contact op.
	Je kunt onze contactgegevens onderaan het document terugvinden. Er is ook een
	vakje om aan te vinken om aan te duiden dat je de informatie gelezen hebt.
</div>
<div class="container">
	<strong>
		Titel: Het Meten en Verbeteren van Emotionele Competenties in kader van
		Welzijn (ECoWeB) bij Jongvolwassenen: Versie 5 België 07.04.2020
	</strong>
	<br /><br />
	<b>Waar gaat ECOWEB over? </b>
	Dit onderzoeksproject heeft als doel het inzicht te vergroten in hoe emoties
	werken en de vaardigheden om emoties te herkennen, te begrijpen en te hanteren
	bij jongeren. We vragen jongeren om deel te nemen aan een studie gedurende één
	jaar om te onderzoeken wat invloed heeft op stemming, hoe emoties in de loop
	van de tijd veranderen en welke emotionele vaardigheden het best welzijn
	verhogen.
	<br /><br />
	<b>Wat zal ik moeten doen? </b>
	We vragen je om 4 keer op onze website vragen over emoties, emotionele
	vaardigheden en welzijn te beantwoorden. Deze vragen worden gesteld aan het
	begin van de studie en vervolgens als opvolgingsmeting na 1 maand, 3 maand en
	12 maand. We vragen je ook om ten minste meerdere weken een e-health app te
	gebruiken om je emoties in het dagelijks leven op te volgen. Aan sommige
	deelnemers zullen we nieuwe strategieën en trainingsoefeningen op de App
	aanbieden om hun Emotie Fitheid en welzijn te verbeteren. Dit laat ons toe bij
	te leren over welke benaderingen het beste werken om het welzijn van jongeren
	te verbeteren. Welke versie van de App iemand krijgt wordt willekeurig
	bepaald.
	<br /><br />
	<b>Welke betaling zal ik ontvangen? </b>
	Als dank en beloning voor het invullen van alle opvolgingsvragenlijsten en
	voor het gebruik van de App zullen we je, na het doorlopen van de
	opvolgingsmetingen aan 3 maand en aan 12 maanden, digitale cadeaubonnen per
	e-mail opsturen. De waarde van deze is afhankelijk van jouw gebruik van de app
	(maximaal € 30) en het voltooien van de opvolgingsvragenlijsten na 1, 3 en 12
	maand (elk € 10 beloning).
	<br /><br />
	<b>Waarom deelnemen en wat zijn de mogelijke voordelen van deelnemen? </b>
	Door deel te nemen zal je een grote rol spelen in het begrijpen van emoties en
	het verbeteren van het welzijn en de mentale gezondheid van jongeren.
	Deelnemen kan je helpen bij te leren over je eigen emoties en deze beter te
	begrijpen en ermee om te gaan. Het zal ons ook helpen het welzijn en de
	geestelijke gezondheid van andere jongeren te verbeteren. De
	zelfhulp-strategieën kunnen zorgen en verveling verminderen, en
	zelfvertrouwen, optimisme, motivatie, emotieherkenning en -begrip verhogen.
	Dit project zal dit voor het eerst op grote schaal testen op een App.
	<br /><br />
	<b>Wie kan deelnemen? </b>
	Jongvolwassenen van 16 tot 22 jaar oud uit het Verenigd Koninkrijk, België,
	Duitsland en Spanje. We vragen je om ​​online vragenlijsten in te vullen om te
	zien of je in aanmerking komt voor deelname aan de studie. Als je een
	depressie of zelfmoordgedachten hebt, of ooit een diagnose van of een
	behandeling voor depressie, bipolaire stoornis (manie) of psychose hebt
	gekregen, kan je niet deelnemen aan het onderzoek. Dit is zo omdat de studie
	en de app zich richten op het bevorderen van welzijn en de preventie van een
	slechte geestelijke gezondheid, en niet op het behandelen van huidige
	problemen. Als je niet kan deelnemen kunnen onze automatische webpagina’s je
	informatie geven over andere instanties van hulp- en adviesverlening. Je kan
	hierover ook meer informatie vinden op onze website
	<a
		href="http://www.mymoodcoach.com/mental-health-information?lang=nl"
		target="_blank"
		rel="noopener noreferrer"
		>www.mymoodcoach.com/mental-health-information</a
	>. <br /><br />
	<b>Toewijzing aan de zelfhulp-app </b>
	Alle personen die in aanmerking komen voor deelname aan de studie worden bij
	toeval geselecteerd om ofwel door te gaan met de App om emoties op te volgen
	(1/3) ofwel om extra zelfhulp en training binnen de app aangeboden te krijgen
	(2/3 kans). De helft van degenen die bijkomende zelfhulp zullen krijgen,
	zullen strategieën ontvangen die op hen persoonlijk afgestemd zijn op basis
	van hun vragenlijstscores. De andere helft zal algemene strategieën aangeboden
	krijgen. Door deze groepen te vergelijken, zullen we te weten komen welke
	zelfhulp het meest emotionele vaardigheden, zelfvertrouwen en welzijn verhoogt
	over 12 maanden.
	<br /><br />
	<b>Hoe krijg ik toegang tot de App? </b>
	Als je in aanmerking komt voor deelname aan het onderzoek,  zullen we je via
	e-mail een link sturen om toegang te krijgen tot de MyMoodCoach App op jouw
	mobiele telefoon (compatibel met iOS – iOS 9 of recenter, en Android, versie
	5.0 of recenter). Je hebt toegang tot wifi of een andere netwerkverbinding
	nodig om de App te gebruiken.
	<br /><br />
	<b>Hoe lang zou ik de app moeten gebruiken? </b>
	Je kan de app zo vaak gebruiken als je wil tijdens jouw deelname aan het
	onderzoek. We raden je aan dat je deze gedurende minstens één maand op de
	meeste dagen gebruikt om er het meeste voordeel uit te halen.
	<br /><br />
	<b>Moet ik deelnemen? </b>
	Neen, het is aan jou om te beslissen of je al dan niet deelneemt. Als je
	beslist om deel te nemen, zal je een online toestemmingsformulier moeten
	ondertekenen. Als je deelneemt, kan je op eender welk moment je deelname
	stopzetten zonder opgave van reden.
	<br /><br />
	<b>Ouderlijke Toestemming </b>
	In Duitsland en België kan je vanaf 18 jaar je eigen toestemming geven om deel
	te nemen aan onderzoek. Jongeren jonger dan 18 jaar in Duitsland en België
	hebben dus toestemming nodig van hun ouders of voogd om deel te nemen. Op de
	website van dit onderzoek kunnen je ouder(s) of voogd een formulier hiervoor
	vinden en ondertekenen. Je kan ook een link via e-mail aan hen laten bezorgen
	om dit te doen. Wanneer we van jouw ouder(s)/voogd de ouderlijke toestemming
	hebben ontvangen, zullen we je een link sturen om de online bevraging te
	voltooien.
	<br /><br />
	<b>Zijn mijn gegevens vertrouwelijk en privé? </b>
	Jouw gegevens zullen vertrouwelijk behandeld worden en veilig opgeslagen
	worden met een wachtwoord. Je contactgegevens (naam, e-mailadres, thuisadres,
	telefoonnummer) zullen apart van alle andere gegevens bijgehouden worden. Jouw
	antwoorden gegeven op de website en op de App zullen enkel met een
	projectidentificatienummer gelinkt worden, niet met jouw contactgegevens, om
	zo je persoonlijke antwoorden vertrouwelijk te behandelen. Bij jouw apart
	bijgehouden contactgegevens wordt ook jouw projectidentificatienummer
	bijgehouden.
	<br /><br />
	Alle informatie die over jou wordt verzameld, zal normaalgezien strikt
	vertrouwelijk gehouden worden. De enige uitzondering is als je op de
	assessmentwebsite, of in een e-mail of telefoongesprek met ons melding zou
	doen van risico voor zelfmoord of zelfverwonding. Je kan hierover alle
	informatie vinden in het onderdeel ‘Welke hulp wordt geboden?’ zoals verder
	beschreven.
	<br /><br />
	In het geval dat de afzender van de cadeaubonnen jouw naam en e-mailadres
	nodig heeft om jou toegang te geven tot de verdiende cadeaubonnen zullen zij
	enkel deze gegevens krijgen over jou en geen andere informatie. Jouw
	contactgegevens zullen niet gegeven worden met het oog op andere verkoops- of
	reclame doeleinden.
	<br /><br />
	<b>Wie heeft toegang tot mijn gegevens? </b>
	Enkel bepaalde onderzoekers van het ECoWeB consortium zullen toegang hebben
	tot jouw contactgegevens. Dit is zodat zij jou kunnen contacteren over de
	opvolgingsmetingen of om te antwoorden op jouw vragen of verzoeken tot hulp.
	Andere onderzoekers binnen het project zullen enkel toegang hebben tot de
	gegevens die je ingeeft op de website en de app.
	<br /><br />
	Na het einde van het onderzoek kan het gebeuren dat academische tijdschriften
	of andere onderzoeksgroepen zullen vragen dat gegevens van het onderzoek
	openbaar worden gemaakt (zodat zij verder onderzoek kunnen uitvoeren of onze
	bevindingen kunnen nagaan). De gegevens die zij zullen gebruiken zullen noch
	jouw naam noch enige andere van jouw contactgegevens bevatten.
	<br /><br />
	<b>Hoe lang zullen mijn gegevens bewaard worden? </b>
	Je contactgegevens worden bewaard tot het einde van het project (december
	2021). Tot dan kan je op eender welk moment ook vragen om je andere gegevens
	te laten verwijderen. Je andere gegevens zullen, uitsluitend voor
	onderzoeksdoeleinden, 7 jaar worden bewaard in overeenstemming met goede
	onderzoekspraktijken. Ons Beleid inzake Gegevensbescherming wordt hier bij
	deze Informatiebrief meegegeven.
	<br /><br />
	<b>Onderzoek naar stemming en stem </b>
	Wij hopen nieuwe manieren te ontwikkelen om emoties in iemands stem te
	detecteren en zo jonge mensen te helpen snel hulp te krijgen wanneer nodig.
	Iedereen in de studie kan deelnemen aan dit stemonderzoek. De mogelijkheid om
	deel te nemen zit bij het Emotiedagboek in de App. In het Emotiedagboek word
	je gevraagd een emotionele gebeurtenis van die dag te beschrijven. Je kan deze
	informatie in de App noteren of je kan tegen de App praten om een ​​stemopname
	te doen.
	<br /><br />
	<b>Stemopname </b>
	Als je je stem opneemt, wordt deze automatisch op de App geanalyseerd om
	akoestische parameters te vinden, zoals toonhoogte en klank. Om
	vertrouwelijkheid te garanderen wordt iedere opname op de App uit elkaar
	gehaald in kleine stukken en vervolgens worden deze stukken opnieuw samen
	geplaatst in willekeurige volgorde. Dit betekent dat de klank van je stem kan
	gehoord worden, maar niemand kan horen wat je zei. Dit is om je identiteit te
	beschermen. Vervolgens krijgen de bestanden jouw studie identificatienummer,
	worden ze versleuteld (beschermd met een wachtwoord om onrechtmatige toegang
	te voorkomen) en verstuurd naar een beveiligde server voor verdere analyses
	door onze gespecialiseerde onderzoekers. Als je de stemopnames gebruikt, dan
	zal je feedback kunnen krijgen over hoe je stem voor anderen zou kunnen
	klinken. Er gebeuren geen passieve opnames op de App, dus moet je actief
	kiezen om op te nemen door op de opnameknop te klikken.
	<br /><br />
	<b>Moet ik mijn stem laten opnemen? </b>
	Neen, dit is volledig optioneel en vrijwillig. Je krijgt alleen de keuze om je
	stem op te nemen wanneer je een ​​emotionele gebeurtenis beschrijft.
	<br /><br />
	<b
		>Wat als ik mijn deelname aan het onderzoek wil stopzetten of mijn gegevens
		wil verwijderen?
	</b>
	Je kan op eender welk moment je gebruik van de App of je deelname aan de
	studie stopzetten zonder ons een reden te geven. De tot dan toe over jou
	verzamelde gegevens worden nog steeds verder verwerkt binnen het onderzoek
	omdat deze gegevens voor ons nuttig blijven. Indien je wenst dat deze niet
	verder verwerkt worden, kan je ons dit laten weten en dan verwijderen we deze
	gegevens. Je kan op eender welk moment tot eind december 2021 verzoeken dat
	jouw gegevens worden verwijderd. Dit kan tot eind december 2021 omdat we dan
	alle contactgegevens uit de gegevensverzameling zullen verwijderen.
	<br /><br />
	<b>Wat zijn de mogelijke nadelen van deelnemen? </b>
	Deelnemen betekent dat je wat van je tijd zal besteden aan het invullen van de
	vragenlijsten en het gebruik van de App. Omdat sommige vragen en de App peilen
	naar vroegere en huidige emoties, is er een kleine kans dat dit je op een
	milde en kortdurende manier overstuur maakt wanneer dit jou herinnert aan een
	onaangename gebeurtenis. We verwachten echter niet dat dit meer zou zijn dan
	je in het dagelijks leven ervaart. We zijn niet op de hoogte van eventuele
	andere bijwerkingen, nadelen of risico’s verbonden aan het gebruik van de App.
	<br /><br />
	<b>Welke hulp wordt geboden? </b>
	De ECoWeB-studie biedt enkel <b>zelfopvolging en zelfhulp</b> aan. Het biedt
	geen therapie. Er is geen reden om te verwachten dat iemand zich slechter zou
	gaan voelen door deelname aan onze studie. We verwachten eerder dat het mensen
	zal helpen. Echter, gezien het grote aantal jonge mensen dat deelneemt, is het
	wel mogelijk dat sommige deelnemers problemen ervaren op vlak van geestelijke
	gezondheid tijdens deelname aan ons onderzoek. In dergelijke gevallen wordt de
	deelnemer aangeraden om zijn/haar huisarts te contacteren. Het UGent ECoWeB
	team voorziet een opvolging voor deelnemers die een zelfmoordrisico of risico
	op zelfverwonding aangeven in de online bevragingen of in direct contact met
	het team. De opvolging dient om de deelnemers te helpen
	<b>de juiste hulp/ondersteuning te vinden</b>. Voor
	<b>meer informatie</b> hierover, verwijzen we je naar de bijlage aan het einde
	van dit document. <br /><br />
	Er is geen opvolging van antwoorden/input die deelnemers geven in de App, noch
	ondersteuning door clinici of therapeuten. Gelieve op te merken dat (1) de
	onderzoekers geen klinische ondersteuning kunnen bieden, (2) dat de UGent
	ECoWeB klinisch psycholoog geen therapie biedt, en (3) dat de huisarts van een
	deelnemer verantwoordelijk is voor de deelnemers medische zorg. Het is de
	verantwoordelijkheid van de deelnemer om zijn/haar huisarts te contacteren in
	geval van geestelijke gezondheidsproblemen.
	<br /><br />
	<b>Wat zal er met de onderzoeksresultaten gebeuren? </b>
	We zullen de informatie verkregen van alle deelnemers aan het einde van de
	studie allemaal samen analyseren. We streven ernaar om het werk in academische
	tijdschriften te publiceren. Er zullen geen direct identificeerbare gegevens
	over jou worden weergegeven in eender welk verslag of publicatie. We zullen
	een samenvatting van de bevindingen publiceren op onze website. We zullen ook
	alle deelnemers die hiernaar vragen dit verslag sturen.
	<br /><br />
	<b>Wie heeft de studie nagezien? </b>
	Dit onderzoek werd nagezien en positief beoordeeld door de ethische commissies
	van de deelnemende universiteiten. Het deel van deze studie in België werd
	vooraf goedgekeurd door een onafhankelijke Commissie voor Medische Ethiek
	verbonden aan het Universitair Ziekenhuis van Gent en de Universiteit Gent. De
	studie wordt uitgevoerd volgens de richtlijnen voor de goede klinische
	praktijk (ICH/GCP) en de verklaring van Helsinki opgesteld ter bescherming van
	mensen deelnemend aan klinische studies.
	<br /><br />
	<b>Wat als ik meer vragen heb? </b>
	Als je vragen hebt over deelname aan het onderzoek, neem dan contact op met
	het UGent ECoWeB onderzoeksteam via
	<a href="mailto:mymoodcoach@ugent.be">mymoodcoach@ugent.be</a> We proberen je
	email binnen de twee werkdagen op te volgen. <br /><br />
	Indien je wenst in contact te komen met de hoofdonderzoeker in België,
	Professor Johnny Fontaine, kan je dit aangeven in je e-mail naar
	<a href="mailto:mymoodcoach@ugent.be">mymoodcoach@ugent.be</a>. <br /><br />
	Als je een klacht hebt over een aspect van het onderzoek, kan je deze klacht
	indienen bij de hoofdonderzoeker van de studie, Professor Edward Watkins, van
	de Universiteit van Exeter, Verenigd Koninkrijk (in het Engels), of bij de
	hoofdonderzoeker in België, Professor Johnny Fontaine (in het Nederlands),
	<a href="mailto:johnny.fontaine@ugent.be">johnny.fontaine@ugent.be</a>.
	<br /><br />
	Als je vragen hebt over gegevensbescherming kan je contact opnemen met de
	UGent Data Protection Officer Hanne Elsen via
	<a href="mailto:privacy@ugent.be">privacy@ugent.be</a>. <br /><br />
	<b>Andere </b>
	Vertegenwoordigers van de opdrachtgever, auditoren, de Commissie voor Medische
	Ethiek en de bevoegde overheden, allen gebonden door het beroepsgeheim, hebben
	rechtstreeks toegang tot jouw bestanden om de procedures van de studie en/of
	de gegevens te controleren, zonder de vertrouwelijkheid te schenden. Dit kan
	enkel binnen de grenzen die door de betreffende wetten zijn toegestaan. Door
	het toestemmingsformulier, na voorafgaande uitleg, te ondertekenen, stem je in
	met deze toegang.
	<br /><br />
	Je hebt het recht om een klacht in te dienen over hoe jouw informatie wordt
	behandeld bij de Belgische toezichthoudende instantie die verantwoordelijk is
	voor het handhaven van de wetgeving inzake gegevensbescherming: <br />
	Gegevensbeschermingsautoriteit (GBA) <br />
	Drukpersstraat 35 – 1000 Brussel <br />
	Tel. <a href="tel:+32 2 274 48 00">+32 2 274 48 00</a> <br />
	e-mail: <a href="mailto:contact@apd-gba.be">contact@apd-gba.be</a> <br />
	Website:
	<a
		href="http://www.gegevensbeschermingsautoriteit.be"
		target="_blank"
		rel="noopener noreferrer"
		>www.gegevensbeschermingsautoriteit.be</a
	>
	<br /><br />
	UGent voorziet in een vergoeding en/of medische behandeling in het geval van
	schade en/of letsel ten gevolge van deelname aan deze klinische studie. Voor
	dit doeleinde is een verzekering afgesloten met foutloze aansprakelijkheid
	conform de wet inzake experimenten op de menselijke persoon van 7 mei 2004
	(Allianz Global Corporate & Specialty; Uitbreidingstraat 86, 2600 Berchem;
	Tel: +32 33 04 16 00; polisnummer BEL000862).
	<br /><br />
	<b>Bijlage: </b>
	<br /><br />
	<b
		>Meer informatie over de opvolging rond geestelijke gezondheid door het
		UGent ECoWeB team:
	</b>
	<ol>
		<li>
			Tijdens de bevragingen op onze website worden automatische webpagina’s met
			advies en verwijzing naar hulpbronnen aangeboden indien een deelnemer
			klachten zou aangeven die kunnen wijzen op depressie, bipolaire stoornis,
			psychose, regelmatige zelfmoordgedachten of plannen of intenties om
			zichzelf te verwonden of te doden.
		</li>
		<li>
			Er wordt automatisch een klinisch psycholoog van het UGent ECoWeB
			onderzoeksteam verwittigd wanneer een deelnemer op onze
			vragenlijstenwebsite of in direct contact via e-mail/telefoon met onze
			onderzoekers, regelmatige zelfmoordgedachten of plannen of intenties om
			zichzelf te verwonden of te doden, zou aangeven. De klinisch psycholoog
			zal verschillende keren trachten deze deelnemer te contacteren, initieel
			langs de telefoon en wanneer dit niet lukt, vervolgens via email. Als een
			volwassen deelnemer (18 en ouder) niet reageert op de pogingen om hem/haar
			te contacteren zal de klinisch psycholoog de vertrouwenspersoon van de
			deelnemer opbellen (als deze gegevens werden ingevuld). Aan de
			vertrouwenspersoon wordt gevraagd hoe de deelnemer best te bereiken is.
			Als een minderjarige deelnemer (jonger dan 18) niet reageert op de
			pogingen om hem/haar te contacteren, zal de klinisch psycholoog de
			ouder(s)/voogd contacteren. <br />
      a) De klinisch psycholoog biedt <b>geen therapie</b>, maar contacteert de deelnemer
			om meer informatie te verzamelen over de situatie, om advies te geven over
			hulpverleningsinstanties, of, wanneer nodig, om te helpen met
			doorverwijzing. Als er een verhoogd risico voor zelfmoord of
			zelfverwonding ingeschat wordt EN als de deelnemer minderjarig is (jonger
			dan 18), dan zal de klinisch psycholoog ook de deelnemers ouder(s)/voogd
      contacteren. <br>
      b) Wanneer een deelnemer <b>een zeer acuut zelfmoordrisico</b>
			aangeeft, zullen de hulpdiensten onmiddellijk verwittigd worden. Dit wordt
			ook uitgelegd aan de deelnemer. In het geval deze deelnemer jonger dan 18
      is, zullen de ouder(s)/voogd ook gecontacteerd worden. <br> 
      c) Er zullen meerdere	pogingen gedaan worden om de deelnemer, vertrouwenspersoon (als > 18), of	de ouder(s)/voogd (als < 18) te contacteren. Wanneer niemand bereikt kan
			worden, is geen verdere actie mogelijk. We zullen bijhouden welke acties
			ondernomen werden omdat dit moet gerapporteerd worden aan onze Medische
			Ethische commissie.
		</li>
	</ol>
</div>
